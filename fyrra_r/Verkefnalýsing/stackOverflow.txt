Hluti 1 - Gagnamöndl (45 %)
Síðasti séns til að fá aðstoð við þennan hluta er 21. febrúar.

a)
Lesið gagnasafnið inn í R/RStudio og geymið í hlut sem ber upphafsstafi þeirra sem verkefnið vinna (ef Gréta Halldórsdóttir og Sigurður Karl Jónsson eru að vinna saman skulu þau nefna hlutinn gs).

b)
Notið filter() skipunina til að velja svör frá starfandi forriturum (sjá MainBranch breytunna, "I am a developer by profession") í fullri vinnu (sjá Employment breytuna, "Employed, full-time"). Yfirskrifið stóra gagnaramman í a) lið.

c)
Búið til nýja breytu í gagnarammanum ykkar sem inniheldur fjölda ára sem svarendur höfðu kóðað áður en þau fóru að vinna sem forritarar. Er eitthvað athugavert við gildin á þeirri breytu?

d)
Veljið svör frá fólki sem gefur launin sín upp í Evrum eða Dollurum (USD). Notið aðeins svör frá þessum einstaklingum það sem eftir er verkefnisins (yfirskrifið ramman frá því í b) lið).

e)
Skoðið CompTotal breytuna. Eru einhverjir augljósir útlagar í breytunni? Ef svo, hvert/hver eru gildin? Fjarlægið þessa auljósu útlaga. Yfirskrifið gamla rammann.

f)
Búið til nýja breytu sem heitir CompTotalUSD þar sem öll laun eru í dollurum.
Ábending: Hér gæti verið gott að nota ifelse() skipun.

g)
Sýnið fjölda svara frá hverju og einu landi frá þeim 10 löndum sem flest svörin koma frá. 

h)
Veljið forritara frá þremur löndum til að vinna áfram með. Það þurfa að vera a.m.k. 300 svör frá þeim löndum sem þið vinnið með. Yfirskrifið gagnaramman í e) lið með svörum frá þessum þremur löndum. Þið eigið að nota þennan gagnaramma það sem eftir er verkefnisins.

i)
Kannið hvort að þær breytur sem þið munið nota í verkefninu séu rétt skráðar (talnabreytur eða flokkabreytur). Breytið þeim flokkabreytum sem þið ætlið að nota í factor breytur ef þær eru skráðar sem chr (þið gætuð þurft að koma aftur að þessum lið síðar í verkefninu þegar þið eruð búin að ákveða hvaða breytur þið ætlið að vinna með). 

j)
Endurskýrið flokkana í EdLevel breytunni þannig að nöfnin verði styttri og á íslensku. Endurskýrið einnig nöfnin á löndunum þannig að þau verði á íslensku.

 

Hluti 2 - Myndræn framsetning (25%)
Síðasti séns til að fá aðstoð við þennan hluta er 28. febrúar.

k)
Notið viðeigandi myndrit sem sýnir árslaun svarenda í dollurum (USD). Lýsið í örfáum orðum því sem þið sjáið á myndinni. Hér gæti verið góð hugmynd að fjarlægja einhver svör. Rökstyðjið af hverju þið ákváðuð að gera það og teiknið sams konar mynd aftur (eftir að þið fjarlægið).

l)
Notið viðeigandi myndrit sem sýnir árslaun þátttakenda í USD eftir löndunum þremur. Lýsið í örfáum orðum því sem þið sjáið á myndinni.

m)
Nú skuluð þið aftur notað viðeigandi myndrit til að sýna árslaun þátttakenda eftir löndunum þremur en nú einnig menntun. Lýsið í örfáum orðum því sem þið sjáið á myndinni.

Ábenging: notið facet_wrap().

n)
Veljið ykkur tvær talnabreytur sem ykkur finnst spennandi að skoða saman og búið til viðeigandi myndrit sem sýnir þær. Lýsið í örfáum orðum því sem þið sjáið á myndinni.

o)
Veljið ykkur talnabreytu og flokkabreytu sem ykkur finnst spennandi að skoða saman og búið til viðeigandi myndrit sem sýnir þær. Lýsið í örfáum orðum því sem þið sjáið á myndinni.

 

Hluti 3 - Töflur (20%)
Síðasti séns til að fá aðstoð við þennan hluta er 7. mars.

p)
Búið til töflu sem sýnir fjölda svarenda eftir löndum og menntun.

q)
Búið til töflu sem sýnir hlutfall svarenda á hverju menntunarstigi fyrir sig eftir löndum. Það á t.d. að vera hægt að lesa hveru hátt hlutfall svarenda er með BS gráðu í hverju landi fyrir sig osfrv. 

r)
Búið til töflu sem sýnir meðalárslaun, miðgildi árslauna og staðalfrávik árslauna eftir menntun og löndum. Í tölflunni á einnig að koma fram hvað eru margar mælingar í hverjum flokki.


Notkun á gervigreind
Lýsið í nokkrum orðum hvort og ef já, hvernig, þið notuðuð gervigreind við lausn á þessu verkefni. 